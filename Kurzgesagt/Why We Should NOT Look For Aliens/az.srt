1
00:00:01,729 --> 00:00:08,917
Kainat inanılmaz dərəcədə böyükdür və milyardlarla yaşayış üçün yararlı planetlə birlikdə həyat potensialı ilə dolu görünür.

2
00:00:08,917 --> 00:00:20,542
Əgər inkişaf etmiş bir sivilizasiyanın ulduzlar arasında işıq sürətinin cəmi 0,1%-i ilə səyahət etmək üçün texnologiyası olsaydı, o, təxminən 100 milyon il ərzində qalaktikamızı koloniyalaşdıra bilərdi.

3
00:00:20,542 --> 00:00:32,394
Milyarlarla ildir ki, Süd yolunun mövcud olduğunu nəzərə alsaq, bu o qədər də uzun müddət deyil - prinsipcə, istənilən kosmos sivilizasiyası qalaktikanın nəhəng sektorları üzərində sürətlə yayıla bilməlidir.

4
00:00:32,394 --> 00:00:38,295
Lakin biz hələ də heç nə görmürük, heç nə eşitmirik, kainat boş görünür.

5
00:00:38,295 --> 00:00:40,064
Başqalarından məhrum.

6
00:00:40,064 --> 00:00:44,625
Bu, digər videolarımızda da daha ətraflı bəhs etdiyimiz Fermi Paradoksudur.

7
00:00:44,625 --> 00:00:50,123
Boş görünən kainatla qarşılaşan bəşəriyyət bir dilemma ilə üzləşir.

8
00:00:50,123 --> 00:00:53,636
Süd Yolunda tək olub-olmadığımızı bilmək istəyirik.

9
00:00:53,636 --> 00:01:00,055
Bizi izləyən hər kəsə səslənib özümüzü göstərmək istəyirik, lakin bu, edəcəyimiz son şey ola bilər.

10
00:01:00,055 --> 00:01:03,617
Çünki bəlkə də kainat boş deyil.

11
00:01:03,617 --> 00:01:08,141
Bəlkə də o, sivilizasiyalarla doludur, amma onlar bir-birindən gizlənirlər.

12
00:01:08,141 --> 00:01:14,604
Bəlkə də keçmişdə diqqət çəkən sivilizasiyalar gözəgörünməz əllər vasitəsilə silinib.

13
00:01:14,604 --> 00:01:19,184
Bu Fermi Paradoksuna Qaranlıq Meşə adlanan həlldir.

14
00:01:27,491 --> 00:01:30,172
Həyat Tərzi

15
00:01:30,172 --> 00:01:38,660
Ovçu gizləndiyi yerdə oyanır və ayağa qalxmazdan əvvəl sıx kolluqdan gələn şübhəli səsləri diqqətlə dinləyir.

16
00:01:38,660 --> 00:01:42,148
Daha bir gecə hadisəsiz keçdi.

17
00:01:42,148 --> 00:01:46,052
Meşə qaranlıqdır və dumanla doludur.

18
00:01:46,052 --> 00:01:52,456
O, yalnızlığına son qoymaq üçün başqalarını çağırmağı düşünür, lakin son anda özünü dayandırır.

19
00:01:52,456 --> 00:01:56,467
Bəlkə onlar da onun kimidirlər?

20
00:01:56,467 --> 00:02:01,561
Bütün canlılar sağ qalmağa, ehtiyatlarını qorumağa və çoxalmağa çalışırlar.

21
00:02:01,561 --> 00:02:06,416
Onların ən böyük maneəsi onlarla eyni məqsədi bölüşən digər canlılardır.

22
00:02:06,416 --> 00:02:11,714
Növlər arasındakı rəqabət üstünlüklü xüsusiyyətlərə malik canlıların sağ qalmasına kömək edirdi.

23
00:02:11,714 --> 00:02:20,377
Bizim əcdadlarımız ixtiraçı, rəqabətcil, ekspansionist və resurslara həris idilər ki, bu da onların planetimiz uğrunda rəqabətdə qalib gəlməsinə səbəb oldu.

24
00:02:20,377 --> 00:02:31,230
Bu gün digər heyvanların əksəriyyəti o qədər bizim mərhəmətimizdən asılı qalıb ki, yaşamaq tərzimizin nəticəsi kimi, gündə təxminən onlarla növü məhv edirik.

25
00:02:31,230 --> 00:02:33,985
Ancaq insanlar fərdlərdən daha artıqdır.

26
00:02:33,985 --> 00:02:38,098
Bizdən mədəniyyətlər ortaya çıxır, onlar da bir-biri ilə rəqabət aparır.

27
00:02:38,098 --> 00:02:45,756
Rəqabətli və genişlənən mədəniyyətlər daha sürətli və daha uzağa yayılır və başqaları ilə birləşir, onlara tabe olur və ya onları məhv edir.

28
00:02:45,756 --> 00:02:50,906
Tariximizə nəzər salsaq, bu daha aydın olur: biz təhlükəliyik.

29
00:02:50,906 --> 00:02:54,564
Təkcə başqaları üçün deyil, özümüz üçün də.

30
00:02:54,564 --> 00:03:05,636
İnsan təbiətimiz bizi planetin hər bir küncünü ələ keçirməyə vadar etdi və tezliklə biz həm sahəmizi genişləndirmək, həm də daha çox resurslara çıxışı təmin etmək üçün ulduzlara nəzər salacağıq.

31
00:03:05,636 --> 00:03:10,479
Və sonra eyni şeyi etməyə çalışan başqalarına da rast gələ bilərik.

32
00:03:10,479 --> 00:03:24,873
Ehtimal ki, həyatın rəqabəti uzaq planetlərdə də baş verir, ona görə də onların planetində hökmranlıq etməyə gələn yadplanetli sivilizasiyanın müəyyən mənada bizə bənzəyəcəyini güman etmək məntiqlidir.

33
00:03:24,873 --> 00:03:30,831
Ancaq bizə bənzəyirlərsə, onlar da təhlükəli ola bilər.

34
00:03:30,831 --> 00:03:33,540
Hərəkətlərimizin nəticəsi

35
00:03:33,540 --> 00:03:41,297
Ovçu qaranlıq meşədə təkbaşına gizlincə gəzərkən bilir ki, orada onun kimi başqaları da ola bilər.

36
00:03:41,297 --> 00:03:46,419
O, onların niyyətlərini, aqressiv olub-olmadıqlarını bilə bilməz.

37
00:03:46,419 --> 00:03:54,399
Ovçu özünün sağ qalmağını təmin etmək üçün öldürəcəyini bilir, ona görə də onların da eyni şeyi edəcəyini güman etməlidir.

38
00:03:54,399 --> 00:04:03,491
Ola bilər ki, o başqa ovçuya rast gəlsə, ilk gülləni atan sağ qalacaq.

39
00:04:03,491 --> 00:04:06,696
Bunların heç biri o demək deyil ki, münaqişə qaçılmazdır.

40
00:04:06,696 --> 00:04:12,542
Belə görünür ki, indiyə qədər müasir dünyanın tərəqqisi, bizi zorakı yox, daha sülhpərəst edib.

41
00:04:12,542 --> 00:04:19,820
Bəlkə də bu, digər sivilizasiyalar üçün də doğrudur, nəticədə tərəqqi daha çox yox, daha az münaqişə deməkdir.

42
00:04:19,820 --> 00:04:28,121
Fərqli yad sivilizasiyalar həm də mülayim və sülhpərvərdən pis niyyətli və militaristə qədər müxtəlif olmalıdır.

43
00:04:28,121 --> 00:04:38,465
Qarşılaşdığımız ekzistensial problem odur ki, ulduzlar arasında başqaları ilə rastlaşanda kimin sülhsevər və ya aqressiv olduğunu və əsl niyyətlərinin nə olduğunu söyləmək üçün heç bir yolumuz yoxdur.

44
00:04:38,465 --> 00:04:45,298
Eyni zamanda onlara sülhsevər olduğumuzu desək belə, niyyətlərimizi başa düşməyə və ya bizə etibar etməyə bilərlər.

45
00:04:45,298 --> 00:04:54,417
Üstəlik, əgər biz başqa bir sivilizasiya kəşf etsəydik və onlar da bizi kəşf etsəydilər, onlarla bizim aramızdakı işıq illəri ünsiyyətin illərlə gecikməsi demək olardı.

46
00:04:54,417 --> 00:05:06,663
Hər iki tərəf qeyri-müəyyənlik vəziyyətində olardı və ən ağıllı addımın sadəcə hücuma keçmək olub-olmadığını düşünərdi, çünki burada başqa bir ciddi məsələ də var: texnoloji inkişaf və ilk zərbənin üstünlüyü.

47
00:05:06,663 --> 00:05:13,610
Biz texnologiyanın hüdudlarının harada olduğunu bilmirik, amma müharibədə texnoloji tərəqqinin nə qədər vacib olduğunu bilirik.

48
00:05:13,610 --> 00:05:20,767
Bir neçə yüz və ya min il qeyri-müəyyən nəticələri olan münaqişəni birtərəfli qırğına çevirə bilər.

49
00:05:20,767 --> 00:05:27,695
Sezarın legionlarının öz topları və muşketləri ilə Napoleonun ordusuna qarşı heç bir şansı olmayacaqdı.

50
00:05:27,695 --> 00:05:31,656
Hansıların ki, Birinci Dünya Müharibəsində artilleriyanın gəlişi ilə kökü kəsiləcəkdi.

51
00:05:31,656 --> 00:05:35,900
Onların isə bugünkü dronlara və idarə olunan raketlərə qarşı şansı olmayacaqdı.

52
00:05:35,900 --> 00:05:48,945
Beləliklə, fərqli sivilizasiyaların güc səviyyəsi kütləvi şəkildə dəyişə bilər və hətta dəyişməsə belə, başqa bir sivilizasiyanı aşkarlamağımıza və onlara “salam” deməyimizə lazım olan vaxt artıq bizi texnologiya ağacında ümidsiz bir şəkildə geri sala bilər.

53
00:05:48,945 --> 00:05:54,360
Bu artıq kifayət qədər pisdir, lakin ulduzlararası münaqişənin təbiəti bunu daha da pisləşdirir.

54
00:05:54,360 --> 00:06:03,958
Əgər sizin rəqibiniz işıq illəri qədər uzaqdadırsa, işğal donanmasının göndərilməsi o qədər uzun çəkir ki, o, çatdığı vaxt artıq köhnəlmiş ola bilər.

55
00:06:03,958 --> 00:06:11,384
Beləliklə, sivilizasiyalar arasında müharibə özünüz üçün mövcud olan təhlükəni aradan qaldırmaq məqsədilə digərini yox etməklə bağlı ola bilər.

56
00:06:11,384 --> 00:06:17,233
Başqaları sizdən o qədər qorxa bilər ki, ilk fürsətdə hücuma keçə bilər.

57
00:06:17,233 --> 00:06:28,552
Belə bir mühitdə qələbəyə zəmanətin yeganə yolu elə güc və sürətlə zərbə endirməkdir ki, hədəfin sağ qalmağa və ya əks-hücuma keçməyə, ya da sonradan qisas almaq üçün qaçmağa şansı və vaxtı qalmasın.

58
00:06:28,552 --> 00:06:32,998
Risklər çox yüksəkdir, heç bir səhvə yer yoxdur.

59
00:06:32,998 --> 00:06:43,019
Sivilizasiyaların əksəriyyətinin onları olduqca müdafiəsiz qoyan planetlərdə yaşadığını fərz etsək, planeti yaşamağa yararsız etmək üçün ona sadəcə nəhəng nəsə atmaq kifayətdir.

60
00:06:43,019 --> 00:06:54,186
Beləliklə, ən son planetlərarası məhvetmə silahı, ehtimal ki, Relyativistik Öldürmə Vasitəsi kimi bir şeydir - işıq sürətinin əhəmiyyətli bir hissəsində planetə atılan bir raket.

61
00:06:54,186 --> 00:07:02,903
Məsələn, insan ölçüsündə 95% işıq sürəti ilə gedən bir raket yer üzündəki bütün nüvə bombaları qədər enerjiyə malikdir.

62
00:07:02,903 --> 00:07:11,147
Əgər siz məhv etmək istədiyiniz sivilizasiyaya bir neçə dəfə atəş açsaz, nəticəyə şübhə qalmazdı, hətta bir partlayış da kifayət edərdi.

63
00:07:11,147 --> 00:07:24,274
Bu ideya o qədər də cəfəng deyil – Kardaşev şkalasında bizdən bir qədər yuxarıda olan bir sivilizasiyanın həyatın varlığından şübhələndiyi hər bir planetə çoxsaylı zərbələr endirmək üçün kifayət qədər enerjisi ola bilər.

64
00:07:24,274 --> 00:07:36,030
Bu silahları bu qədər pis edən onların ilk zərbə üstünlükləridir, çünki onlar o qədər sürətli olacaqlar ki, işə salındıqdan sonra özünüzü onlardan effektiv şəkildə qorumaq mümkün olmayacaq.

65
00:07:36,030 --> 00:07:44,382
Sivilizasiyalararası münaqişə uzun sürməyən, əksinə cəld "qalib hər şeyi ələ keçirir" tərzində baş tuta bilər. Burada tətiyi ilk çəkən qalib gəlir. 

66
00:07:44,382 --> 00:07:49,539
Bu, istənilən sivilizasiyanı digərləri üçün ekzistensial təhlükəyə çevirir.

67
00:07:49,539 --> 00:08:01,859
Əgər hər bir sivilizasiya digəri üçün ekzistensial təhlükədirsə, orada yalnız iki növ sivilizasiya mövcud ola bilər: sakit qalanlar və ölülər.

68
00:08:01,859 --> 00:08:04,407
Bəs biz nə etməliyik?

69
00:08:04,407 --> 00:08:06,117
Biz narahat olmalıyıqmı?

70
00:08:06,117 --> 00:08:09,606
Çətin ki, hələ ki, kimsə bəşəriyyətin fərqinə varıb.

71
00:08:09,606 --> 00:08:18,251
Son 100 ildə ötürdüyümüz radio siqnalları nisbətən kiçik bir məsafə qət edib və uzun müddətdir anlaşılmaz bir səs-küyə çevrilib.

72
00:08:18,251 --> 00:08:28,034
Bizim texnoloji mərhələmizdə fəal şəkildə diqqət çəkməyə çalışmasaq və heç kim bizim olduqca qeyri-adi günəş sistemimizə diqqət ayırmasa, biz gizli qalacağıq.

73
00:08:28,034 --> 00:08:35,621
Amma bir gün biz ciddi şəkildə fəzaya çıxacağıq və bu cür sualları yenidən nəzərdən keçirməliyik.

74
00:08:35,621 --> 00:08:40,734
Biz başqalarının mövcud olub-olmadığını və ya meşədə tək olub-olmadığımızı bilmirik.

75
00:08:40,735 --> 00:08:43,409
Lakin bunu dəqiq bilmək imkanımız da yoxdur.

76
00:08:43,409 --> 00:08:47,777
Hələlik deyəsən, edə biləcəyimiz ən yaxşı şey diqqətlə qulaq asmaqdır.

77
00:08:47,777 --> 00:08:56,544
Hətta başqalarının özlərini tanıtdıqlarını görsək də, dərhal cavab verməməliyik, onları gizlincə, diqqətlə izləməliyik.

78
00:08:56,544 --> 00:09:07,908
Bəlkə də biz bütün bunları yanlış düşünürük, çünki həyatın qorxunc rəqabəti kontekstində təkamül edən ibtidai beynimizə ətrafımızdakı yırtıcı yadplanetlilərdən qorxu oyatmaq imkanı veririk.

79
00:09:07,908 --> 00:09:14,291
Bəlkə də kainata bu cür baxmağımız hələ də bir növ olaraq yetişmədiyimizə işarədir.

80
00:09:14,291 --> 00:09:20,586
Biz hazır olanda bizdən xəbər almağı gözləyən yadplanetli sivilizasiyaların mehriban, qonaqpərvər icmaları mövcud ola bilər.

81
00:09:20,586 --> 00:09:25,060
Hal-hazırda, yaxşı xəbər budur ki, etməli olduğumuz çox az şey var.

82
00:09:25,060 --> 00:09:34,493
Biz sadəcə qalaktikaya göndərdiyimiz siqnallar haqqında diqqətli olmalıyıq, səmanı seyr etməli və qalaktikamız, meşəmiz haqqında daha çox öyrənməliyik.

83
00:09:34,493 --> 00:09:44,729
Çünki meşəmizin təbiəti nə olursa olsun, təhlükələr və dostlarla doludur, ya da heç kəs yoxdur, bunu ancaq diqqətli müşahidələr deyə bilər.

84
00:09:44,729 --> 00:09:48,284
Onda gəlin, bunu edək.

85
00:09:48,284 --> 00:09:54,894
Nəhayət, ovçu açıqlığa çıxır və rahat bir mövqe tapır.

86
00:09:54,894 --> 00:10:10,710
Günəş yavaş-yavaş dumanı əvəzləyir, düşüncələrə dalıb bitki örtüyünə heyran qalan ovçu birdən-birə başqa bir ovçu ilə göz-gözə gəlir, onun kimi qorxudan donub qalır.

87
00:10:10,710 --> 00:10:15,724
Onun ağlından çoxlu fikirlər keçir, bütün müxtəlif variantları nəzərə alır.

88
00:10:15,724 --> 00:10:21,713
Ovçu dərindən nəfəs alır və qərar verir.

89
00:10:21,713 --> 00:10:29,984
Bəlkə də qaranlıq meşədən yeganə çıxış yolu birlikdə açıqlığa addımlamaqdır.

90
00:10:29,984 --> 00:10:37,028
Və bu ümidverici mənzərə ilə biz İnsan Dövrünün 12021-ci ili ilə vidalaşırıq.

91
00:10:37,028 --> 00:10:42,163
Bu çox çılğın bir il oldu, ancaq yenə də 12020-dən daha əyləncəli idi.

92
00:10:42,163 --> 00:10:46,395
Kurzgesagt ən uğurlu ayını keçirdi və kitab nəşr etdi.

93
00:10:46,395 --> 00:10:53,168
Biz bir çox yeni texnika sınadıq və blender və Cinema4D-lə işləməyə başladıq, videolarımızda 3D-ni getdikcə daha çox gizlətdik.

94
00:10:53,168 --> 00:11:07,328
Gələn il üçün o qədər çox ideyamız və böyük, iddialı planlarımız var ki, sizinlə bölüşmək üçün səbirsizlənirik – və bütün bunlar sizin birbaşa dəstəyiniz sayəsində mümkün olub və olur – çox sağ olun.

95
00:11:07,328 --> 00:11:10,529
Kurzgesagt yalnız sizin sayənizdə işləyir.

96
00:11:10,529 --> 00:11:17,867
Beləliklə, ilin sonuna uyğun olaraq, kainatdakı yerinizi vizuallaşdırmağa kömək edəcək bir neçə məhsul hazırladıq.

97
00:11:17,867 --> 00:11:30,771
Çox parlaq “Gecə Səması” Posterimiz sizə Yerdən öz gözlərimizlə görə biləcəyimiz kiçik kosmos parçasını göstərir və Ulduz Zoom Kolleksiyamız daha da uzağa səyahət edərək evimizi kosmosda getdikcə daha uzaq məsafədən təsvir edir.

98
00:11:30,771 --> 00:11:36,241
Fəza mövzulu dəftərlərimiz, mənzərəli afişalarımız və sancaqlarımızla xəyallara da dala bilərsiniz.

99
00:11:36,241 --> 00:11:40,044
Biz hər bir məhsulu böyük qayğıyla dizayn və istehsal edirik.

100
00:11:40,044 --> 00:11:44,205
Mağazamızdan nəsə almaq kurzgesagt-a dəstək olmağın ən yaxşı yoludur.

101
00:11:44,205 --> 00:11:52,279
Ümid edirik ki, ilin sonunu gözəl keçirəcəksiniz və 12022-ci il son iki ildən daha əyləncəli və daha az həyəcanlı olacaq.

102
00:11:52,279 --> 00:11:54,867
İzlədiyiniz üçün təşəkkürlər.

