1
00:00:01,291 --> 00:00:07,233
Müşahidə edilə bilən kainat 13 milyard ildən artıqdır mövcud olan böyük bir yerdir.

2
00:00:07,233 --> 00:00:15,292
20,000 milyard milyard ulduzdan ibarət 2 trilyona qədər qalaktika bizim evimiz olan qalaktikamızı əhatə edir.

3
00:00:15,292 --> 00:00:23,862
Elm adamları təkcə Süd Yolunda, ulduzların yaşayış zonasında təxminən 40 milyard Yer kürəsinə bənzər planetlərin olduğunu düşünürlər.

4
00:00:23,862 --> 00:00:29,680
Bu rəqəmlərə baxanda orada bizdən başqa heç kimin olmadığını təsəvvür etmək çətindir.

5
00:00:29,680 --> 00:00:35,060
Başqalarını tapsaydıq, özümüz haqqında anlayışımızı sonsuza qədər dəyişərdik.

6
00:00:35,060 --> 00:00:44,009
Sadəcə bu geniş yerin ölü olmadığını bilmək belə, baxışımızı içəridən çölə doğru dəyişər və əlaqəsiz mübahisələrimizi aradan qaldırmağımıza kömək edərdi.

7
00:00:44,009 --> 00:00:51,978
Ancaq ən yaxşı dostlarımızı və ya ən pis düşmənlərimizi axtarmazdan əvvəl həll etməli olduğumuz bir problem var: biz əslində nə axtarırıq?

8
00:01:00,594 --> 00:01:09,687
Bu cür böyük və yaşlı bir kainatda, sivilizasiyaların milyonlarla il bir-birindən ayrı yarandığını və fərqli istiqamətlərdə və sürətlərdə inkişaf etdiyini düşünməliyik.

9
00:01:09,687 --> 00:01:20,367
Beləliklə, biz nəinki onlarla, yüz minlərlə işıq ili məsafələrindəki ərazilərə baxırıq, biz həm də mağara adamlarından super inkişaf etmişlərə qədər bir mədəniyyət axtarırıq.

10
00:01:20,367 --> 00:01:26,899
Bizim daha yaxşı axtarış etməyimiz və daha yaxşı düşünməyimiz üçün konseptual bir müstəviyə ehtiyacımız var.

11
00:01:26,899 --> 00:01:31,131
Ağıllı növlərin əməl etdiyi hansısa universal qaydalar varmı?

12
00:01:31,131 --> 00:01:39,523
Hazırda sivilizasiyanın nümunə ölçüsü yalnız birdir, buna görə də təkcə özümüzə əsaslanaraq yanlış fərziyyələr irəli sürə bilərik.

13
00:01:39,523 --> 00:01:41,745
Yenə də bu, heç nədən yaxşıdır.

14
00:01:41,745 --> 00:01:46,920
Bilirik ki, insanlar təkcə ağılları və alətlər düzəldə biləcək əlləri ilə işə başlayıblar.

15
00:01:46,920 --> 00:01:52,987
Bilirik ki, insanlar maraq dolu, rəqabətcil, resurslara qarşı həris və ekspansionistdirlər.

16
00:01:52,987 --> 00:01:59,779
Əcdadlarımız bu xüsusiyyətlərə nə qədər çox sahib idilərsə, sivilizasiya qurma oyununda da bir o qədər müvəffəqiyyətli idilər.

17
00:01:59,779 --> 00:02:06,392
Təbiətlə bir olmaq xoşdur, amma bu, suvarma sistemlərinə, barıta və ya şəhərlərə aparan yol deyil.

18
00:02:06,392 --> 00:02:13,160
Buna görə də planetlərini ələ keçirə biləcək yadplanetlilərin də bu keyfiyyətlərə sahib olduğunu düşünmək məntiqlidir.

19
00:02:13,160 --> 00:02:21,263
Və əgər yadplanetlilər də eyni fizika qanunlarına riayət edirlərsə, tərəqqi üçün ölçülə bilən bir vahid var: enerji istifadəsi.

20
00:02:21,263 --> 00:02:29,380
Bəşəri tərəqqi ətraf mühitdən nə qədər enerji çıxardığımız və onu necə istifadə edilə bilən hala gətirdiyimizlə dəqiq ölçülə bilər.

21
00:02:29,380 --> 00:02:33,358
Biz əzələlərlə işə başladıq, ta ki odu idarə etməyi öyrənənə qədər.

22
00:02:33,358 --> 00:02:37,565
Daha sonra su və küləyin kinetik enerjisindən istifadə edən maşınlar düzəltdik.

23
00:02:37,565 --> 00:02:46,556
Maşınlarımız yaxşılaşdıqca və materiallar haqqında biliklərimiz genişləndikcə yerdən qazdığımız ölü bitkilərdən toplanmış enerjini istifadə etməyə başladıq.

24
00:02:46,556 --> 00:02:52,021
Enerji istehlakımız sürətlə artdıqca, sivilizasiyamızın bacarıqları da artdı.

25
00:02:52,021 --> 00:03:01,569
1800-2015-ci illər arasında əhalinin sayı yeddi dəfə artmış, bəşəriyyət isə 25 dəfə çox enerji istehlak etməkdədir.

26
00:03:01,569 --> 00:03:06,360
Ehtimal ki, bu proses uzaq gələcəkdə də davam edəcək.

27
00:03:06,360 --> 00:03:21,018
Bu faktlara əsaslanaraq, alim Nikolay Kardaşev, mağara sakinlərindən qalaktikalar üzərində hökmranlıq edən tanrılara qədər sivilizasiyaların təsnifat metodunu hazırladı: Kardaşev şkalası; sivilizasiyaların enerji istifadələrinə görə sıralanması üsulu.

28
00:03:21,018 --> 00:03:28,956
Şkala on illər ərzində təkmilləşdirilmiş və genişləndirilmişdir, lakin ümumilikdə sivilizasiyaları dörd fərqli kateqoriyaya bölür.

29
00:03:28,956 --> 00:03:34,340
1-ci tip sivilizasiya öz ev planetinin mövcud enerjisindən istifadə edə bilir.

30
00:03:34,340 --> 00:03:40,978
2-ci tip sivilizasiya öz ulduzunun və yerləşdiyi planetar sistemin mövcud enerjisindən istifadə edə bilir.

31
00:03:40,978 --> 00:03:46,658
3-cü tip sivilizasiya öz qalaktikasının mövcud enerjisindən istifadə edə bilir.

32
00:03:46,658 --> 00:03:52,700
4-cü tip sivilizasiya bir neçə qalaktikanın mövcud enerjisindən istifadə edə bilir.

33
00:03:52,700 --> 00:03:56,002
Bu səviyyələr böyüklük sıralarına görə fərqlənir.

34
00:03:56,002 --> 00:04:00,429
Bu, bir qarışqa müstəmləkəsini insanlığın metropolitan ərazisi ilə müqayisə etmək kimidir.

35
00:04:00,429 --> 00:04:05,091
Qarışqalara görə, biz çox mürəkkəb və güclüyük, hətta onlar üçün tanrı belə ola bilərik.

36
00:04:05,091 --> 00:04:09,399
Ona görə, şkalanı daha faydalı etmək üçün bizim alt kateqoriyalara ehtiyacımız var.

37
00:04:09,399 --> 00:04:14,002
Spektrumun aşağı ucunda 0 və 1-ci tip sivilizasiyalar var:

38
00:04:14,002 --> 00:04:19,011
Ovçu-yığıcılardan tutmuş, gələcək bir neçə 100 il ərzində əldə edə biləcəyimiz şeylərə qədər hər şey.

39
00:04:19,011 --> 00:04:22,664
Bunlar əslində, Süd Yolunda çox bol ola bilər.

40
00:04:22,664 --> 00:04:35,102
Ancaq radio siqnallarını kosmosa aktiv şəkildə ötürməyən bir sivilizasiya bizə ən yaxın ulduz qonşumuz Alpha Centauri sistemi qədər yaxın ola bilər, ancaq onların var olduğunu dərk etmək üçün heç bir imkanımız olmayacaq.

41
00:04:35,102 --> 00:04:40,773
Lakin onlar hətta biz etdiyimiz kimi radio siqnallarını ötürsələr belə, bu elə də faydalı olmaya bilər.

42
00:04:40,773 --> 00:04:45,443
Ulduzlararası miqyasda bəşəriyyət praktiki olaraq görünməzdir.

43
00:04:45,443 --> 00:04:53,611
Siqnallarımız 200 işıq ilini əhatə edə bilər, amma bu Süd Yolunun yalnız kiçik bir hissəsidir.

44
00:04:53,611 --> 00:05:03,231
Kimsə dinləsə belə, bir neçə işıq ilindən sonra siqnallarımız səs-küyə çevrilir, onu ağıllı bir növün mənbəyi kimi təyin etmək mümkün deyil.

45
00:05:03,231 --> 00:05:07,651
Bu gün insanlıq təxmini 0.75-ci səviyyədə yer tutur.

46
00:05:07,651 --> 00:05:15,504
Biz planetimizi dəyişdirmişik: nəhəng strukturlar yaratmışıq, dağları, cəngəllikləri dağıtmışıq və bataqlıqları qurutmuşuq.

47
00:05:15,504 --> 00:05:20,830
Çaylar və göllər yaratmışıq, atmosferin tərkibini və temperaturunu dəyişmişik.

48
00:05:20,830 --> 00:05:30,086
Əgər bu inkişaf davam etsə və Yer kürəsini yaşanmaz hala gətirməsək, önümüzdəki bir neçə yüz il ərzində tam 1-ci tip sivilizasiyaya çevriləcəyik.

49
00:05:30,086 --> 00:05:39,085
1-ci tipə çevrilən hər bir sivilizasiya ətrafa baxmaq məcburiyyətindədir, çünki ehtimal ki, o hələ də maraq dolu, rəqabətli, acgöz və ekspansionistdir. 

50
00:05:39,085 --> 00:05:45,756
2-ci tipə keçid etmək üçün ağlabatan növbəti addım digər planetləri və birlikləri dəyişdirməyə çalışmaq və mədənlərini ələ keçirməkdir.

51
00:05:45,756 --> 00:05:58,364
Bu, fəzadakı kosmik məntəqələrlə başlaya bilər, ev planetinə yaxın infrastruktur və sənayelərə keçid, daha sonra müstəmləkələr, sonda isə digər planetlərin atmosferlərini, fırlanmalarını və vəziyyətlərini dəyişərək terraformasiya etmək.

52
00:05:58,364 --> 00:06:15,162
Sivilizasiyalar genişləndikcə məkandan və başqa şeylərdən daha çox istifadə edir və enerji istehlakı da böyüyür, ona görə də bir nöqtədə onlar aşağı bir 2-ci tip sivilizasiyanın edə biləcəyi ən böyük layihəyə başlaya bilərlər: bir Dayson Sferası inşa edərək ulduzlarının enerjisini toplamaq.

53
00:06:15,162 --> 00:06:22,939
Bu meqastruktur tamamlandıqdan sonra uyğun gördükləri ev sistemini formalaşdırmaq üçün enerji praktiki olaraq məhdudiyyətsiz hala gəlir.

54
00:06:22,939 --> 00:06:37,458
Əgər onlar hələ də maraq dolu, rəqabətcil, acgöz və ekspansionistlərsə və indi ev sisteminə, ulduz infrastrukturuna və bir ulduzun enerji çıxışına tam nəzarət etdirlərsə, növbəti sərhəd bir neçə işıq ili qədər uzaqda olan digər ulduzlara keçir.

55
00:06:37,458 --> 00:06:44,578
2-ci tip sivilizasiya üçün digər ulduzlara qədər olan məsafə bu gün Yer ilə Pluton arasındakı məsafə kimi hiss oluna bilər:

56
00:06:44,578 --> 00:06:51,013
Texniki cəhətdən bir-birilərinə əlçatandırlar, ancaq bu yaınız vaxt, ixtiraçılıq və qaynaqlar baxımından böyük investisiyalarla mümkündür.

57
00:06:51,013 --> 00:06:54,554
Bu, onların 3-cü tipə doğru keçidini başladır.

58
00:06:54,554 --> 00:07:01,887
Bu addım bizdən o qədər uzaqdır ki, bu çətinliklərin tam olaraq necə görünəcəyini və onların necə həll ediləcəyini təsəvvür etmək çətinləşir.

59
00:07:01,887 --> 00:07:08,337
Çox geniş ərazilərə və yüzlərlə, minlərlə il müddətində səyahət üçün bir həll yolu tapa biləcəklərmi?

60
00:07:08,337 --> 00:07:15,066
Aralarında işıq ili qədər fərq olan koloniyalar ilə ünsiyyət qura və ortaq bir mədəniyyət və biologiya saxlaya biləcəklərmi?

61
00:07:15,066 --> 00:07:18,932
Yaxud fərqli 2-ci tip sivilizasiyalara ayrılacaqlar?

62
00:07:18,932 --> 00:07:21,506
Bəlkə hətta fərqli növlərə?

63
00:07:21,506 --> 00:07:24,807
Ulduzlar arasında ölümcül çətinliklər varmı?

64
00:07:24,807 --> 00:07:31,324
Yəni bir növ 3-cü tipə nə qədər yaxınlaşırsa, onun əslində necə görünə biləcəyini başa düşmək bir o qədər çətinləşir.

65
00:07:31,324 --> 00:07:39,240
Ola bilər ki, onlar yeni fizika kəşf edə bilərlər, qaranlıq maddəni, enerjini anlaya və idarə edə bilərlər və ya işıqdan daha sürətli səyahət edə bilərlər.

66
00:07:39,240 --> 00:07:44,028
Biz onların səbəblərini, texnologiyalarını və hərəkətlərini anlamaya bilərik.

67
00:07:44,028 --> 00:07:49,549
İnsanlar qalaktikanın metropolitan ərazilərini başa düşməyə çalışan qarışqalardır.

68
00:07:49,549 --> 00:07:56,353
Yüksək dərəcəli bir 2-c tip sivilizasiya bəşəriyyəti hətta ünsiyyət qurmaq üçün belə, çox primitv hesab edə bilər.

69
00:07:56,353 --> 00:08:02,265
3-cü tip sivilizasiya haqqımızda bizim qarışqa yuvasında yaşayan bakteriyalar haqqında hiss etdiyimiz kimi hiss edə bilər.

70
00:08:02,265 --> 00:08:06,768
Hətta bəlkə onlar bizi şüurlu belə hesab etmir və ya sağ qalmağımızı münasib görmürlər.

71
00:08:06,768 --> 00:08:10,787
Biz yalnız dua edə bilərik ki, onlar yaxşı tanrılardır.

72
00:08:10,787 --> 00:08:13,687
Ancaq şkala burada bitmir.

73
00:08:13,687 --> 00:08:26,540
Bəzi elm adamları təsirinin minlərlə qalaktikalar və trilyonlarla ulduzdan ibarət qalaktika qrupları və ya superklasterlər üzərində uzanan 4-cü və 5-ci tip sivilizasiyaların ola biləcəyini də irəli sürürlər.

74
00:08:26,540 --> 00:08:30,422
Hətta bütün kainatı və ehtimal ki, başqalarını da manipulyasiya edə bilən Omega tipli bir sivilizasiya da mövcud ola bilər.

75
00:08:30,422 --> 00:08:42,046
Omega tipli sivilizasiyalar bizim anlaya bilmədiyimiz səbəblərdən kainatımızın əsl yaradıcıları belə ola bilər.

76
00:08:42,046 --> 00:08:44,236
Bəlkə də onlar sadəcə darıxırdılar.

77
00:08:44,236 --> 00:08:50,795
Bu təsnifat nə qədər qüsurlu olsa da, bu fikir təcrübəsi bizə artıq maraqlı şeylər söyləyir.

78
00:08:50,795 --> 00:09:02,871
Ulduzlararası sivilizasiyalar meydana gətirən növlərin təbiəti ilə bağlı fikirlərimiz bir qədər doğrudursa, Süd Yolu yaxınlığında 3-cü tip və ondan sonra heç bir sivilizasiyanın olmadığına əmin ola bilərik.

79
00:09:02,871 --> 00:09:10,821
Onların təsiri ehtimal ki, hər şeyi əhatə edə bilərdi və texnologiyaları bizimkindən o qədər üstün olardı ki, onları nəzərdən qaçıra bilməzdik.

80
00:09:10,821 --> 00:09:15,580
Qalaktika onların minlərlə ulduz sistemindəki fəaliyyətləri ilə parlamalı idi.

81
00:09:15,580 --> 00:09:21,479
Biz onların imperatorluqlarının fərqli hissələri arasındakı əsərlərini və ya hərəkətlərini görə bilməliydik.

82
00:09:21,479 --> 00:09:31,607
Hətta keçmişdə 3-cü tip bir sivilizasiya mövcud olsaydı və əsrarəngiz bir şəkildə ölsəydi belə, onların imperiyasının bəzi qalıqlarını aşkar edə bilməliydik.

83
00:09:31,607 --> 00:09:40,952
Ancaq elm adamları axtardıqları zaman yığılmış ulduzların qalıqlarını, çürüyən meqastrukturlarını və ya böyük ulduzlararası müharibələrin yara izlərini tapmadılar.

84
00:09:40,952 --> 00:09:44,483
Yəni böyük ehtimal ki, onlar mövcud deyillər və heç vaxt da olmayıblar.

85
00:09:44,483 --> 00:09:48,616
Bu, bir növ həm kədərli, həm də çox təskinləşdiricidir.

86
00:09:48,616 --> 00:09:53,020
Bu, qalaktikanı bizə və digər bizə bənzəyənlərə qoymuş olur.

87
00:09:53,020 --> 00:10:01,047
Beləliklə, axtarılmalı ən perspektivli sivilizasiyalar, 1.5-ci tipdən 2.5-ci tipə qədər bir spektrumda ola bilər.

88
00:10:01,047 --> 00:10:05,254
Onları və motivlərini başa düşə bilməyəcəyimiz qədər çox inkişaf etmiş olmazlar.

89
00:10:05,254 --> 00:10:16,487
Ola bilsin ki, onlar ilk meqastrukturlarını bitiriblər və ulduzlar arası işçi köçürmə prosesindədirlər, təsadüfən və ya məqsədli şəkildə fəzaya böyük miqdarda məlumat ötürürlər.

90
00:10:16,487 --> 00:10:20,502
Yəqin ki, onlar da ulduzlara baxaraq başqalarını axtarırlar.

91
00:10:20,502 --> 00:10:23,510
Ancaq bəlkə də biz hər şeyi səhv başa düşmüşük.

92
00:10:23,510 --> 00:10:32,302
Bəlkə də 2-ci tipə doğru irəliləmək xaricə doğru genişlənmək demək deyil və insanlıq bunu başqa cür təsəvvür edə bilmək üçün hələ çox yetişməmişdir.

93
00:10:32,302 --> 00:10:36,687
Hələlik bildiyimiz yeganə şey budur ki, heç kimi görməmişik.

94
00:10:36,687 --> 00:10:40,503
Ancaq biz hələ təzəlikcə axtarmağa başlamışıq.

95
00:10:40,503 --> 00:10:50,589
Nəhayət dostcanlı yadplanetlilər tapıb onlardan kainatın qanunlarını bizə izah etmələrini istəyənədək bir çoxumuz özümüz öyrənməklə məşğul olmalıyıq.

96
00:10:50,589 --> 00:10:59,155
İstər məktəbə geri qayıtmağınızdan, istərsə də evinizi ilk dəfə tərk etməyinizdən, ya da həyatınızda yeni bir mərhələyə qədəm qoymağınızdan asılı olmayaraq, mağazamız dolu və məktəb üçün ehtiyacınız olan hər şeyə hazırdır.

97
00:10:59,155 --> 00:11:10,733
İşinizi təşkil etmək üçün dəftərlər, əşyaların gözəl görünməsi üçün stikerlər və fincanlar, yataqxananızı və ya otağınızı ruhlandırıcı bir bilik ocağına çevirmək üçün çoxlu sayda posterlər.

98
00:11:10,733 --> 00:11:14,744
Yeni köynəklərimiz və ilk dəfə olaraq Kurzgesagt Yür kürəsi sviterimiz var.

99
00:11:14,744 --> 00:11:20,555
Bu məhsulların hamısı Kurzgesagt tərəfindən sevgi ilə dizayn və istehsal edilmişdir.

100
00:11:20,555 --> 00:11:25,074
Məhsullarımız etdiyimiz işi dəstəkləməyin və videolarımızı hər kəs üçün pulsuz saxlamağın ən asan yoludur.

101
00:11:25,074 --> 00:11:27,631
İzlədiyiniz üçün təşəkkürlər.

