1
00:00:00,840 --> 00:00:06,899
Pragnienie uwolnienia się od ograniczeń
ludzkiej natury jest tak stare, jak nasze pierwsze opowieści.

2
00:00:06,900 --> 00:00:17,999
Istniejemy w nieskończonym wszechświecie, związani wyłącznie prawami fizyki, a jednak nasza świadomość uwięziona jest w śmiertelnych maszynach zbudowanych z mięsa.

3
00:00:18,000 --> 00:00:21,327
Dzięki zapierającej dech w piersiach eksplozji innowacji i postępu,

4
00:00:21,328 --> 00:00:31,125
po raz pierwszy w historii idea porzucenia naszych ciał i zgrania naszych umysłów do cyfrowej utopii wydaje się osiągalna.

5
00:00:31,126 --> 00:00:35,720
Wydaje się wręcz kolejnym logicznym krokiem na drabinie naszej ewolucji.

6
00:00:35,721 --> 00:00:42,340
Zgrywanie umysłów i cyfrowa nieśmiertelność
należą do motywów przewodnich gry Cyberpunk 2077.

7
00:00:42,341 --> 00:00:51,868
Jest ona osadzona w ponurej, dystopijnej przyszłości, w której ludzkość dokonała ogromnego postępu technologicznego i sprawdza, co to może dla nas oznaczać.

8
00:00:51,869 --> 00:00:59,279
Jakoś rok temu CD Projekt Red zapytał nas, czy nie zechcielibyśmy nakręcić filmiku na temat niektórych z tych pomysłów i zgodziliśmy się od razu.

9
00:00:59,280 --> 00:01:02,398
Zgłębmy więc ten temat razem.

10
00:01:02,399 --> 00:01:06,409
Czy można zgrać swój umysł na komputer?

11
00:01:06,410 --> 00:01:16,697
Cóż. To skomplikowane.

12
00:01:16,698 --> 00:01:20,304
Właściwie to co mielibyśmy zgrać?

13
00:01:20,305 --> 00:01:24,209
Umysł to jedno z tych słów, które naprawdę trudno jest zdefiniować.

14
00:01:24,210 --> 00:01:32,327
Uważa się, że to zbiór wszystkich zdolności twojej świadomości i inteligencji,
coś, co odpowiada za wyobraźnię, poznanie i sny.

15
00:01:32,328 --> 00:01:36,638
Zgrywanie umysłu to hipotetyczna koncepcja utworzenia kopii tego wewnętrznego świata

16
00:01:36,639 --> 00:01:42,060
i przesłania jej na komputer, który będzie symulował twoją świadomość.

17
00:01:42,061 --> 00:01:46,281
Ale nawet stworzenie konkretnej definicji bardzo szybko robi się bardzo trudne.

18
00:01:46,282 --> 00:01:50,686
Zgrywanie umysłu byłoby możliwe tylko po spełnieniu trzech założeń:

19
00:01:50,687 --> 00:01:52,682
Założenie 1:

20
00:01:52,683 --> 00:01:57,981
Twój umysł to wytwór struktury twojego mózgu, jego budowy i reakcji biochemicznych.

21
00:01:57,982 --> 00:02:07,069
Koncepcja, która zakłada, że jaźń to wytwór mózgu zwana jest fizykalizmem i pozwala nam dyskutować na ten temat w obrębie praw natury.

22
00:02:07,070 --> 00:02:08,999
Założenie 2:

23
00:02:09,000 --> 00:02:18,142
Kiedyś będziemy rozumieć działanie mózgu na tyle dobrze, by stworzyć technologię, która pozwoli nam symulować wszystkie jego aspekty w celu utworzenia cyfrowej kopii umysłu.

24
00:02:18,143 --> 00:02:20,106
Założenie 3:

25
00:02:20,107 --> 00:02:26,026
Oprogramowanie komputerowe może być siedzibą umysłu. A więc można obliczyć, jak będzie działał.

26
00:02:26,027 --> 00:02:34,628
W mózgu nie zachodzi żaden fizyczny proces, łącznie ze świadomością,
którego nie da się dokładnie symulować, nawet, jeśli wymaga to obszernego kodu.

27
00:02:34,629 --> 00:02:41,999
Wszystkie te hipotezy były proponowane i negowane przez naukowców i filozofów i nadal są zażarcie debatowane.

28
00:02:42,000 --> 00:02:48,641
Nadal nie znamy odpowiedzi na wiele fundamentalnych pytań, a więc trudno jest o tym rozmawiać, nie wzbudzając w nikim irytacji.

29
00:02:48,642 --> 00:02:54,939
Niezależnie od osobistych poglądów,
punktem wyjścia dla każdej dyskusji na temat zgrywania umysłu musi być mózg.

30
00:02:54,940 --> 00:02:57,839
Mózg w pigułce

31
00:02:57,840 --> 00:03:06,629
Mózg to najbardziej skomplikowana struktura biologiczna
jaką znamy i zasługuje na oddzielny film, więc omówimy jego działanie skrótowo.

32
00:03:06,630 --> 00:03:11,999
Około 100 miliardów neuronów komunikuje się
za pomocą miliarda połączeń,

33
00:03:12,000 --> 00:03:20,253
które wysyłają impulsy nawet 1000 razy w każdej sekundzie,
co przekłada się na kwadrylion wydarzeń w każdej sekundzie twojego świadomego życia!

34
00:03:20,254 --> 00:03:28,130
Oprócz neuronów, mamy też miliardy komórek pomocniczych i odpornościowych
różnego rodzaju, które pełnią inne funkcje.

35
00:03:28,131 --> 00:03:37,959
Na poziomie ogólnym mózg można podzielić na sekcje, które pełnią określone role, od oddychania i kontrolowania rytmu serca po koordynację ruchową i odruchy bezwarunkowe.

36
00:03:37,960 --> 00:03:48,473
W najbardziej rozwiniętych częściach, w korze mózgowej czy jego zewnętrznej warstwie, mieszczą się wspomnienia, umiejętności planowania i myślenia, wyobraźnia, nadzieje i marzenia.

37
00:03:48,474 --> 00:03:53,782
Nie wiemy dokładnie, w której części mózgu znajduje się nasze „ja”.

38
00:03:53,783 --> 00:03:58,525
Wiemy za to, że takie obszary jak przedklinek mają największy wpływ
na naszą świadomość.

39
00:03:58,526 --> 00:04:04,418
Wiemy też, że kilka obszarów może pracować razem, by dzielić się zadaniami,
których nie potrafią wykonywać samodzielnie.

40
00:04:04,419 --> 00:04:08,200
Klocki, z których zbudowany jest mózg, też nie są prostą sprawą.

41
00:04:08,201 --> 00:04:13,043
Neurony to nie są zwykłe kable: zmieniają i przetwarzają informacje.

42
00:04:13,044 --> 00:04:22,660
Synapsy, które przekazują sygnały z jednego neuronu do drugiego, zawierają receptory setek sygnałów chemicznych, co otwiera je na wpływy z zewnątrz.

43
00:04:22,661 --> 00:04:28,608
Mamy podstawowe wyobrażenie o tym, jak działają
i potrafimy dokładnie przewidzieć ich zachowanie w małej skali,

44
00:04:28,609 --> 00:04:32,393
ale mózg to zdecydowanie coś więcej niż tylko sygnały nerwowe.

45
00:04:32,394 --> 00:04:39,564
Dużą rolę odgrywają hormony, jak serotonina, która wpływa na nasz nastrój, czy histamina, która pomaga nam się uczyć.

46
00:04:39,565 --> 00:04:44,688
Na mózg wpływają też inne części organizmu, od nerwów sercowych po bakterie żołądkowe.

47
00:04:44,689 --> 00:04:50,999
Ten już na pierwszy rzut oka bardzo skomplikowany system wydaje się tym bardziej złożony, im więcej się o nim dowiadujemy.

48
00:04:51,000 --> 00:04:59,543
Żeby załadować ten ogromny układ komórek, mięsa i substancji chemicznych do komputera, musielibyśmy mieć model, który będzie go symulował w cyfrowym świecie.

49
00:04:59,544 --> 00:05:01,801
Potrzebowalibyśmy jakiegoś skanera.

50
00:05:01,802 --> 00:05:08,719
Niestety, nasze technologie skanowania, jak na przykład fMRI,
zupełnie się do tego nie nadają.

51
00:05:08,720 --> 00:05:11,921
Ale jest też inna metoda, która wydaje się bardzo obiecująca:

52
00:05:11,922 --> 00:05:21,438
Można rozciąć mózg na malutkie plastry i zbadać je za pomocą mikroskopu elektronowego o wysokiej rozdzielczości, by otrzymać dokładną mapę komórek i ich połączeń.

53
00:05:21,439 --> 00:05:29,649
W 2019 naukowcom udało się stworzyć mapę milimetra sześciennego
mózgu myszy, fragmentu wielkości dużego ziarenka piasku,

54
00:05:29,650 --> 00:05:37,051
który zawierał 100 000 neuronów, miliard synaps
i 4 kilometry włókien nerwowych.

55
00:05:37,052 --> 00:05:41,427
Ten kawałek mózgu został rozcięty na 25 000 plastrów.

56
00:05:41,428 --> 00:05:48,072
Pięć mikroskopów elektronowych pracowało nieustannie przez pięć miesięcy,
tworząc ponad 100 milionów zdjęć.

57
00:05:48,073 --> 00:05:52,452
Stworzenie modelu 3D z tych zdjęć zajęło trzy miesiące.

58
00:05:52,453 --> 00:05:57,868
Kompletny zestaw tych danych zajmuje w chmurze 2 miliony gigabajtów.

59
00:05:57,869 --> 00:06:04,951
Żeby zeskanować cały ludzki mózg, musielibyśmy
powtórzyć ten wysiłek milion razy, a jak wiadomo łatwiej powiedzieć, niż zrobić.

60
00:06:04,952 --> 00:06:13,369
Co więcej: aby poprawnie symulować działanie mózgu, musielibyśmy dokonać mapowania znacznie mniejszych elementów, łącznie z miliardami tworzących je białek

61
00:06:13,370 --> 00:06:19,339
czy nawet pojedynczymi molekułami, które stoją za procesami widocznymi
na poziomie komórkowym.

62
00:06:19,340 --> 00:06:25,679
Być może ilość wytworzonych w ten sposób danych przekraczałaby
pojemność wszystkich urządzeń na Ziemi.

63
00:06:25,680 --> 00:06:29,597
Przemiana wody mózgu w wino świadomości

64
00:06:29,598 --> 00:06:37,421
Wszystkie te kwestie są kłopotliwe, ale prawdziwym problemem jest zamienienie statycznego schematu mózgu w coś aktywnego.

65
00:06:37,422 --> 00:06:40,878
Nawet gdybyśmy zeskanowali wszystko do poziomu synaps,

66
00:06:40,879 --> 00:06:46,533
potrzebujemy też praw i zasad, które wprawią cały ten schemat okablowania w ruch,
tchną w tę statyczną strukturę życie,

67
00:06:46,534 --> 00:06:53,158
będą ją aktualizowały zgodnie z różnymi zasadami wiązań chemicznych
czy elektrodynamiki, by symulacja zaczęła działać.

68
00:06:53,159 --> 00:07:02,999
Powinna być dynamicznym, aktywnym bytem, tak jak mózg, istnieć z jednej mikrosekundy na kolejną, z biegiem czasu ewoluować, myśleć, obserwować i działać.

69
00:07:03,000 --> 00:07:07,870
Prawda jest taka, że po prostu nie wiemy, czy da się to zrobić.

70
00:07:07,871 --> 00:07:12,571
Czy nasza technologia może stworzyć prawdziwe umysły.

71
00:07:12,572 --> 00:07:16,049
Wszystko zależy od natury tego problemu:

72
00:07:16,050 --> 00:07:20,951
czy mózg i umysł są po prostu skomplikowane i zrozumienie ich wymaga dużo pracy?

73
00:07:20,952 --> 00:07:24,817
Czy może są skomplikowane w sposób, którego nie możemy zrozumieć?

74
00:07:24,818 --> 00:07:31,591
W najgorszym wariancie świadomość jest czymś więcej niż sumą elementów mózgu i jeszcze nie wiemy, dlaczego tak jest.

75
00:07:31,592 --> 00:07:36,128
Jest skomplikowana w sposób, którego nie pokaże lepszy skaner.

76
00:07:36,129 --> 00:07:42,678
Sama lista składników może nie wystarczyć, by upiec dobre ciasto świadomości.

77
00:07:42,679 --> 00:07:47,707
Stoimy teraz w dobrym punkcie wyjścia z namacalnymi wynikami naukowymi
i wyznaczonym celem,

78
00:07:47,708 --> 00:07:54,766
ale droga do prawdziwej symulacji jest niepewna
i wymaga mnóstwo innowacji i badań.

79
00:07:54,767 --> 00:08:00,728
Z perspektywy historycznej, przewidywanie tempa postępu wychodzi ludziom koszmarnie.

80
00:08:00,729 --> 00:08:05,182
W najlepszym razie trzeba po prostu wykonać tę pracę i znaleźć właściwe rozwiązania.

81
00:08:05,183 --> 00:08:09,700
Być może nie musimy symulować każdej komórki do ostatniego atomu.

82
00:08:09,701 --> 00:08:14,371
Może da się to uprościć, sprowadzając pewne elementy do modeli probabilistycznych

83
00:08:14,372 --> 00:08:20,820
odwzorowujących zachowanie mózgu
za pomocą bardziej przystępnej liczby prostszych systemów.

84
00:08:20,821 --> 00:08:27,532
Naprawdę nie wiemy, czy kiedykolwiek uda się nam
zrozumieć nasze mózgi i świadomości na tyle, by zgrywać ludzkie umysłu.

85
00:08:27,533 --> 00:08:30,693
Ale podstawy naukowe istnieją i warto nad tym pracować.

86
00:08:30,694 --> 00:08:36,187
W najgorszym razie po prostu wiele się o sobie dowiemy i
opracujemy trochę nowych technologii.

87
00:08:36,188 --> 00:08:43,840
Jeśli nam się uda, być może zgrywanie świadomości znajdzie się
w zasięgu możliwości naszej rozwijającej się błyskawicznie technologii komputerowej.

88
00:08:43,841 --> 00:08:52,190
Konsekwencje dla ludzkości i naszej przyszłości w tym wszechświecie byłyby doniosłe,
przerażające i niesamowite.

89
00:08:52,191 --> 00:08:54,257
Kopia

90
00:08:54,258 --> 00:08:58,289
Pomyślne zgranie umysłu to funkcjonalna nieśmiertelność.

91
00:08:58,290 --> 00:09:04,022
Jeśli nie zostanie uszkodzony lub skasowany, będzie istniał tak długo, jak długo gdzieś przechowywana jest jego kopia.

92
00:09:04,023 --> 00:09:10,646
Oczywiście jeśli podczas tworzenia obrazu wystąpi któryś z wielu możliwych błędów, umysł również może zostać uszkodzony;

93
00:09:10,647 --> 00:09:17,173
może cię czekać wieczność pełna bólu, paranoi,
lub niekończący się epizod psychotyczny.

94
00:09:17,174 --> 00:09:27,662
Pytanie, czy ten cyfrowy umysł faktycznie jest twój, otwiera kolejną puszkę Pandory,
ale na razie załóżmy po prostu, że ów cyfrowy byt przynajmniej czuje, że jest tobą.

95
00:09:27,663 --> 00:09:31,182
W jaki sposób zgrywanie umysłu zmieniłoby twoje podejście do życia?

96
00:09:31,183 --> 00:09:35,999
Poczujesz się bezpieczniej, wiedząc, że śmierć wcale nie musi być końcem?

97
00:09:36,000 --> 00:09:41,413
Czy zaczniesz na siebie bardzo uważać, by nie umrzeć, zanim twój umysł zostanie zgrany?

98
00:09:41,414 --> 00:09:50,073
Jeśli technologia skanowania będzie wystarczająco zaawansowana,
twoja biologiczna wersja może istnieć równolegle z cyfrową.

99
00:09:50,074 --> 00:09:57,426
Będziecie sobie mogli pomagać, by twoje biologiczne życie było przyjemniejsze, a przyszłość cyfrowej kopii była bezpieczniejsza.

100
00:09:57,427 --> 00:10:04,873
Co by się nie stało, kopia twojego umysłu rozpocznie
zupełnie nowe życie, gdy tylko po raz pierwszy otworzy swoje cyfrowe oczy.

101
00:10:04,874 --> 00:10:09,674
Miło jest posiadać funkcjonalne ciało, człowiek się do tego przyzwyczaja.

102
00:10:09,675 --> 00:10:15,935
Jedzenie, miłość, ból i wyczerpanie, to wszystko jest częścią nas
i musimy z tym żyć.

103
00:10:15,936 --> 00:10:20,502
Ale ostatecznie to tylko neurony aktywujące się w twoim mózgu.

104
00:10:20,503 --> 00:10:26,729
Możesz więc postanowić żyć w symulowanym ciele,
ale dla cyfrowego umysłu jest to opcjonalne.

105
00:10:26,730 --> 00:10:31,378
Miłość mogłaby utracić znaczenie, gdybyśmy mogli ją zdobyć, naciskając guzik.

106
00:10:31,379 --> 00:10:36,453
Zamiast tego być może zaczniemy szukać nowych, niesamowitych doznań.

107
00:10:36,454 --> 00:10:38,999
Przejść się po powierzchni Słońca!

108
00:10:39,000 --> 00:10:43,529
Przyspieszyć czas, by przeskoczyć kilka nudnych miesięcy!

109
00:10:43,530 --> 00:10:46,807
Przeżyć symulację przeszłości.

110
00:10:46,808 --> 00:10:54,059
Twój punkt widzenia i priorytety zmienią się, jeśli będziesz trwać w tej wyzwolonej formie.

111
00:10:54,060 --> 00:11:02,475
Jeśli cyfrowe umysły będą istnieć wystarczająco długo, w pewnym momencie zapewne zaczną lepiej rozumieć siebie i uzyskają zdolność zmiany swojej zawartości.

112
00:11:02,476 --> 00:11:06,266
Może to być tak proste, jak usunięcie wspomnienia, które nie daje ci spokoju.

113
00:11:06,267 --> 00:11:11,999
Możesz też zmienić pewne aspekty swojej osobowości, takie jak uprzedzenia,
uzależnienia, czy lenistwo.

114
00:11:12,000 --> 00:11:17,243
Bez biologicznych ograniczeń,
twoje zdolności mogą rosnąć wraz z postępem technologii,

115
00:11:17,244 --> 00:11:24,512
a twoje priorytety czy cele mogą stawać się coraz bardziej obce twojemu oryginalnemu mózgowi w jego żywej formie.

116
00:11:24,513 --> 00:11:32,999
Świadomość prawdziwego potencjału cyfrowej nieśmiertelności będzie rosła stopniowo.
Pojawi się możliwość zaczynania projektów, na które nie wystarczy jedno życie.

117
00:11:33,000 --> 00:11:39,793
Naukowcy mogliby gromadzić niesamowite zasoby wiedzy, dokonując
odkryć, które mogłyby zrewolucjonizować świat.

118
00:11:39,794 --> 00:11:45,137
Poszukiwacze przygód mogliby umieścić się na małych statkach kosmicznych i podróżować wśród gwiazd,

119
00:11:45,138 --> 00:11:49,976
każdorazowo wrzucając sobie pauzę na kilka tysięcy lat.

120
00:11:49,977 --> 00:11:59,755
Trudno jest jednak oczekiwać, by każdy cyfrowy umysł pracował dla dobra ludzkości, skoro ich mięsne wersje tego nie robią.

121
00:11:59,756 --> 00:12:05,751
Niektórzy będą szukali władzy i wpływów, mogąc poświęcić wieczność na próby budowy swoich imperiów.

122
00:12:05,752 --> 00:12:13,198
Inni zaczną gromadzić tyle zasobów, ile tylko będą mogli, konkurując przy tym z innymi umysłami o identycznych zamiarach.

123
00:12:13,199 --> 00:12:18,441
Im dłużej będą żyć, tym mniejszą sympatię mogą odczuwać do prostych stworzeń z mięsa.

124
00:12:18,442 --> 00:12:27,452
Można sobie też wyobrazić nieśmiertelnych przywódców sekt, którzy propagują kłamstwa i wymyślają religie, doprowadzając swoje dogmaty do perfekcji na przestrzeni setek lat.

125
00:12:27,453 --> 00:12:29,853
A być może nic takiego się nie stanie.

126
00:12:29,854 --> 00:12:36,166
Być może nasze umysły nie zostały stworzone do nieśmiertelności
i cyfrowe umysły po prostu staną się zgorzkniałe

127
00:12:36,167 --> 00:12:42,967
i bezproduktywne, może po bardzo długim życiu odejdą, doświadczywszy wszystkiego, czego mogły chcieć doświadczyć.

128
00:12:42,968 --> 00:12:54,488
Trudno jest przewidzieć, ile dobrego lub złego samodoskonalący się umysł
mógłby zrobić w ciągu kilkuset lub kilku tysięcy lat.

129
00:12:54,489 --> 00:13:00,180
Choć zgrywanie umysłu ze wszystkimi jego cudami i
koszmarami wykracza poza nasze obecne możliwości technologiczne,

130
00:13:00,181 --> 00:13:05,882
możesz poświęcić nieco czasu, którym dysponujesz,
by doświadczyć jednej z interpretacji takiej przyszłości już teraz,

131
00:13:05,883 --> 00:13:10,934
wyruszając na ulice Night City w Cyberpunk 2077.

132
00:13:10,935 --> 00:13:16,359
Cyberpunk 2077 został stworzony przez CD Projekt Red,
studio, które dało nam serię Wiedźmin,

133
00:13:16,360 --> 00:13:20,305
i jest jedną z najbardziej oczekiwanych gier kilku ostatnich lat.

134
00:13:20,306 --> 00:13:26,121
Pozwala zanurkować w mroczną, dystopijną przyszłość w której niesamowite technologie
redefiniują to, kim i czym jesteśmy.

135
00:13:26,122 --> 00:13:30,448
Możesz stać się częścią tego porażająco ogromnego świata
dzięki wciągającej narracji.

136
00:13:30,449 --> 00:13:36,733
Drobna uwaga – my jeszcze w tę grę nie graliśmy, ale kiedy zobaczycie ten materiał, zapewne będziemy już pochłonięci rozgrywką.

137
00:13:36,734 --> 00:13:41,516
Jeśli poprzednie projekty CD Projekt Red są jakimś wyznacznikiem, to będzie niesamowita gra,

138
00:13:41,517 --> 00:13:46,082
co zresztą sprawiło, że zgodziliśmy się nagrać ten filmik, który ciągnie się już zdecydowanie za długo.

139
00:13:46,083 --> 00:13:48,560
Jeśli pobudziło to waszą ciekawość, zagrajcie sami.

