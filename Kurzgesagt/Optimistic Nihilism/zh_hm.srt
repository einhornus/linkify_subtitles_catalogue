1
00:00:00,520 --> 00:00:04,018
人類嘅存在係樣幾得人驚 又叫人搞唔明嘅嘢

2
00:00:04,019 --> 00:00:09,599
係幾十萬年前 我哋意識到自身嘅存在
然後發現自己身處一個奇怪嘅地方

3
00:00:09,600 --> 00:00:14,819
呢度充斥住除咗我哋以外嘅其他生物
有啲係我哋食得嘅 有啲會想食咗我哋

4
00:00:14,820 --> 00:00:19,499
呢度有啲液體可以俾我哋飲
仲有啲材料可以攞嚟創造其他嘢

5
00:00:19,500 --> 00:00:22,899
日頭嘅天空有舊細細粒嘅黃色球體嚟暖住我哋

6
00:00:22,900 --> 00:00:25,619
而夜晚嘅天空則有好靚好靚嘅星光點綴住

7
00:00:25,620 --> 00:00:28,099
呢個地方肯定係為咗我哋獨身訂造㗎啦

8
00:00:28,100 --> 00:00:29,939
肯定有個唔知邊個係唔知邊度偷偷照應緊我哋

9
00:00:29,940 --> 00:00:35,019
呢度就係我哋嘅歸屬
咁樣諗下就覺得所有嘢好似都冇咁得人驚又冇咁蒙查查

10
00:00:35,020 --> 00:00:38,959
但係隨住我哋日漸成熟
我哋對於呢個世界同埋自身嘅認知亦都變得多咗

11
00:00:38,960 --> 00:00:43,659
我哋發現啲閃下閃下嘅星光唔係為咗我哋先咁靚
佢就係鍾意係咁閃啫

12
00:00:43,660 --> 00:00:46,839
我哋明白到我哋唔係呢個 我哋宜家稱之為宇宙嘅地方嘅中心

13
00:00:46,840 --> 00:00:49,899
而且佢仲老過我哋以為嘅好鬼好鬼多添

14
00:00:49,900 --> 00:00:52,599
我哋發現我哋係由好多好多嘅非生物組成

15
00:00:52,600 --> 00:00:55,679
然而組成一大舊之後唔知點解佢又有咗生命

16
00:00:55,680 --> 00:01:01,379
仲明白咗 我哋只不過係有幾億年存在經歷嘅歷史長河之中 又一段簡短嘅存在

17
00:01:01,380 --> 00:01:06,319
我哋好shock咁得知 我哋係住緊係一舊圍住一個中型恆星轉緊嘅潮濕塵粒度

18
00:01:06,320 --> 00:01:11,839
呢個灰點存在係一個普遍嘅銀河系嘅一臂度
我哋永遠都被困住係呢個銀河系所處於嘅呢個星系團入面

19
00:01:11,840 --> 00:01:16,719
而呢個星系團又只不過係組成「超星系團」嘅幾千個星系團中嘅一個

20
00:01:16,720 --> 00:01:22,859
至於呢個超星系團亦都不過為組成我哋稱之為「可觀測宇宙」嘅存在嘅幾千個超星系團中嘅其中之一
（係咪好複雜呢我都覺呀）

21
00:01:22,860 --> 00:01:27,579
宇宙呢家嘢可能大過我哋想像中嘅百萬倍
然而我哋永遠都唔可能知道佢究竟有幾大

22
00:01:27,580 --> 00:01:30,739
我哋可以好扮嘢咁係度話呢個宇宙有成二百萬個銀河系呀

23
00:01:30,740 --> 00:01:33,559
幾百萬兆粒星星呀 又或者阿媽都唔知有幾多粒嘅星體

24
00:01:33,560 --> 00:01:38,239
但係所有呢啲數字都不過係廢嗡
我哋嘅大腦根本冇辦法去理解呢啲概念

25
00:01:38,240 --> 00:01:41,999
個宇宙實在太過太過大喇
有太多太多嘢我哋搞唔明

26
00:01:42,000 --> 00:01:45,519
但其實呢個都唔係最為令到我哋困擾嘅概念

27
00:01:45,520 --> 00:01:49,959
「時間」呢家嘢仲麻煩過「宇宙嘅size」
嚴格嚟講係「我哋所擁有嘅時間」呢家嘢

28
00:01:49,960 --> 00:01:51,959
假如你夠好彩到100歲先兩腳一伸去見閻王爺

29
00:01:51,960 --> 00:01:55,119
你嘅人生一共有5200個禮拜任憑你處置

30
00:01:55,120 --> 00:01:59,959
如果話你宜家已經25歲嘅話
你仲有3900個禮拜剩

31
00:01:59,960 --> 00:02:05,799
繼續假設話你會係70歲瓜柴
咁你仲有2340個禮拜剩

32
00:02:05,800 --> 00:02:09,459
聽落就話仲有大把時間啫
但係諗諗下好似都唔係咋喎

33
00:02:09,460 --> 00:02:10,939
咁跟住點呀？

34
00:02:10,940 --> 00:02:13,739
你嘅生物機能會開始分解

35
00:02:13,740 --> 00:02:17,059
而你嘅動態模式 即係你啦 就會轉變為靜態
講白咗就係你想郁都郁唔到啦

36
00:02:17,060 --> 00:02:20,579
然之後你就會分解到渣都冇得剩
你就咁冇鬼咗啦

37
00:02:20,580 --> 00:02:23,939
有啲人相信每個人都有一部分係不可視不可見嘅會繼續留存於世

38
00:02:23,940 --> 00:02:28,219
只不過咁我哋又點去驗證呢個睇法呢 冇法子呀嘛
所以人生可能就真係就咁玩完

39
00:02:28,220 --> 00:02:30,799
而我哋就真係就咁死鬼咗 game over

40
00:02:30,800 --> 00:02:33,179
聽落去又真係會幾騰雞下 事實上又未至於嘅

41
00:02:33,180 --> 00:02:37,719
假如你對你開始存在之前嘅13.75億年都毫無印象嘅話

42
00:02:37,720 --> 00:02:43,979
咁之後個幾十幾百幾千幾萬幾億幾兆年嘅流逝對你都唔會話有咩影響啦
好快就過去嘅啫眨下眼就冇㗎啦

43
00:02:43,980 --> 00:02:47,399
所以闔埋你對眼啦 跟住數到1

44
00:02:47,400 --> 00:02:49,979
所謂「永遠」都不過係咁長㗎咋

45
00:02:49,980 --> 00:02:56,379
講真就我哋所知 到最後宇宙自身都會瓜老襯
而所有嘢都會就咁維持住死嘅狀態

46
00:02:56,380 --> 00:02:59,319
我哋啲片搞到唔少人開始對存在呢件事感到幾不安下

47
00:02:59,320 --> 00:03:01,879
而頭先過咗去嗰幾分鐘大概都冇咩安慰作用

48
00:03:01,880 --> 00:03:05,379
所以呢我哋諗緊 不如偶爾都換個角度嚟睇呢啲嘢囉

49
00:03:05,380 --> 00:03:10,759
由一個同科學無關 非常主觀嘅角度嚟睇
你可以話成個觀點就係我哋Kurzgesagt嘅哲學觀

50
00:03:10,760 --> 00:03:15,539
嗱嗱嗱利申下先
我哋對於人類嘅存在價值呢家嘢唔比你有更加多嘅認識㗎

51
00:03:15,540 --> 00:03:19,779
針對因為存在而感到嘅不安
我哋係通過「樂觀性虛無主義」嚟應對嘅

52
00:03:19,780 --> 00:03:21,879
你話咁即係點？

53
00:03:21,880 --> 00:03:28,239
Well 總結下啦
假如話200平方兆粒星星都係為咗我哋而存在嘅守護天使又真係唔係好現實

54
00:03:28,240 --> 00:03:31,979
係某種程度上我哋嘅存在自身就好似咩殘忍嘅玩笑

55
00:03:31,980 --> 00:03:36,439
我哋對於自身嘅存在有咗認知
然而同時認知到係《存在》呢成個故仔入面
我哋只不過係個配角都算唔上嘅龍套

56
00:03:36,440 --> 00:03:39,999
當然啦 可以學到關於電子呀細胞線粒體都係幾好玩嘅嘢

57
00:03:40,000 --> 00:03:43,619
科學其實都冇話有咩辦法去安慰下渺小嘅我哋受傷嘅小心靈

58
00:03:43,620 --> 00:03:45,659
好囉 只不過就算係咁又點啫

59
00:03:45,660 --> 00:03:50,279
一世人都係得一條命㗎咋
雖然話會好驚 但係同時你亦都自由咗

60
00:03:50,280 --> 00:03:55,579
假如宇宙係熱寂之中消亡 所有你做過嘅尷尬嘢都會被人遺忘

61
00:03:55,580 --> 00:03:58,699
所有你犯過嘅錯誤亦都唔會有任何意義

62
00:03:58,700 --> 00:04:01,599
所有你做過嘅衰嘢都會就咁消失

63
00:04:01,600 --> 00:04:06,459
如果我哋嘅人生就係我哋得以經歷嘅一切
難道佢唔就係唯一有意義嘅一切咩

64
00:04:06,460 --> 00:04:11,579
如果呢個宇宙根本冇咩規則
咁唯一有意義嘅規則就係我哋自己認定嘅原則

65
00:04:11,580 --> 00:04:16,239
如果呢個宇宙根本冇咩目的
咁我哋就可以自己判定佢嘅目的係乜嘢

66
00:04:16,240 --> 00:04:20,039
幾乎可以肯定咁話人類遲早會滅絕

67
00:04:20,040 --> 00:04:24,559
但係係我哋消失殆盡之前
我哋得以去探索去體會呢個世上嘅一切

68
00:04:24,560 --> 00:04:30,959
我哋有得去感受唔同嘅情緒
我哋有得去經歷食物、書、日出 同埋係彼此身邊嘅體驗

69
00:04:30,960 --> 00:04:35,919
單單係我哋有呢個能力去諗咁多嘢就已經幾犀利下

70
00:04:35,920 --> 00:04:40,839
人好容易就會覺得我哋每個人都係個與世隔絕嘅孤島
然而大家其實都漂流緊係同一片大海

71
00:04:40,840 --> 00:04:43,779
我哋係呢個宇宙嘅一部分正如一粒中子星係呢個宇宙嘅一部分

72
00:04:43,780 --> 00:04:45,979
又正如係一個黑洞或者係一個星雲

73
00:04:45,980 --> 00:04:49,459
其實可以話仲勁過佢哋 我哋係宇宙嘅感知部分

74
00:04:49,460 --> 00:04:52,059
我哋係宇宙嘅核心器官

75
00:04:52,060 --> 00:04:55,439
我哋真真正正係自由咁生活係一個名為宇宙嘅遊樂場

76
00:04:55,440 --> 00:05:00,399
所以我哋不如嘗試去過得開心啲
去係星系之間建立一個美好嘅烏托邦啦

77
00:05:00,400 --> 00:05:03,399
呢個世界仲有好多未知之謎等住我哋去解開

78
00:05:03,400 --> 00:05:06,139
我哋仲唔明點解宇宙係宇宙宜家咁樣

79
00:05:06,140 --> 00:05:09,539
我哋仲未知生命係點開始存在嘅
亦都唔知生命本身究竟係乜

80
00:05:09,540 --> 00:05:14,559
我哋到宜家都搞唔明「意識」係乜鬼嘢
到宜家都唔知我哋係茫茫宇宙中係咪孤單嘅存在
（#i want to believe#）

81
00:05:14,560 --> 00:05:17,539
但係我哋可以嘗試去尋求答案

82
00:05:17,540 --> 00:05:20,979
宇宙入面有幾百萬嘅星球等住我哋去探索
有無數嘅病症等住我哋去醫治

83
00:05:20,980 --> 00:05:23,919
有無數嘅人等住我哋伸出援手
有無數嘅快樂等住我哋去體驗

84
00:05:23,920 --> 00:05:25,899
仲有無數嘅遊戲等住我哋打爆機添

85
00:05:25,900 --> 00:05:28,159
你睇下 我哋仲有咁多嘢可以去做

86
00:05:28,160 --> 00:05:32,939
咁都講咗咁多啦 你大概已經用咗你人生中嘅一大部分時間啦

87
00:05:32,940 --> 00:05:37,039
假如呢一世人就係我哋得以用嚟生活嘅唯一一次機會
咁我哋冇理由唔玩盡佢

88
00:05:37,040 --> 00:05:39,459
有幾開心就幾開心咁生活㗎

89
00:05:39,460 --> 00:05:42,399
如果你可以令到其他人嘅人生更加美滿 當然就更加好啦

90
00:05:42,400 --> 00:05:46,679
而如果你可以幫手起成個銀河人類帝國 咁就再好不過啦

91
00:05:46,680 --> 00:05:49,319
用屬於你嘅有限嘅人生 去做啲你會令你感覺良好嘅嘢

92
00:05:49,320 --> 00:05:53,959
你有得自己去決定呢家嘢對你嚟講嘅意義係乜

93
00:05:53,960 --> 00:05:54,760
收工大家早抖
sorry for 1999

